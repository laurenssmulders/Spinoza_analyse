I. Hooftdeel.
Van de Prophetie.
Prophetie of openbaringe, is een sekere kennis van enige saak van God aan de menschen geopenbaart.
Die gene nu is een propheet die Gods openbaringe aan de menschen uitlegt ende verklaart, dewelke geen sekere kennis van de dingen, die God geopenbaart heeft, konnen hebben, en dieshalven de geopenbaarde dingen, alleenlijk met een enkel geloof konnen omhelsen.
Want propheet word by de Hebreen genoemt NABI, dat is tolk en verklaarder; Maar in de schrift word dese naam, altijd voor Gods verklaarder, en uitlegger gebruikt, gelijk uit Exodus  afgenoemn word, daar God tot Moses secht, Sie ik stel u [tot] Pharaos God.
En Aharon uw broeder, sal uw propheet zijn.
Als of hy seide, dewijl Aharon, met die dingen, die gy spreken sult, aan Pharao te verklaren, de persoon van propheet vertoont, so sult gy als Pharaos God zijn, of die Gods plaats bekleet.
Van de propheten sullen wy in ’t volgende Hooftdeel handelen, maar hier van de prophetie, uit welkers gegeve bepaling volgt, dat de natuurlijke kennis prophetie genoemt mach worden.
Want die dingen die wy door ’t natuurlijk licht kennen, hangen van Gods kennis alleen af, en van Gods eeuwige besluiten.
Maar dewijl dese natuurlijke kennis aan alle menschen gemeen is, want sy hangt af van gronden, die aan alle menschen gemeen zijn, so word sy van ’t gemeen volk, dat altijd naar ’t gene hijgt, het welk selden gebeurt, en buiten zijn natuur is, en de natuurlijke gaven versmaad, niet so hoog geacht.
En dieshalven als het van de prophetische kennis spreekt, wil het dese uit geslooten hebben; hoewel zy echter met gelijke recht, als de andere, hoedanig de selfde ook is, Goddelijk genoemt mach worden: vermits Gods natuur, (voor so veel wy daar aan deelachtich zijn, en Gods besluiten de selfde aan ons als voorstellen) niet van die kennis, die van alle Goddelijk genoemt word, verschild; dan dat die sich buiten de palen van dese uitstrekt: en dat de wetten van de menschelijke natuur, in sich selfs aangemerkt, de oorsaak daar af niet konnen zijn; maar ten opsicht van de sekerheid die de natuurlijke kennis insluit; en van de bron daar uit zy vloeit (namelijk God) wijkt zy geensins, voor de prophetische kennis: Ten zy iemand misschien wil verstaan, of liever droomen, dat de propheten wel een menschelijk lichaam, maar geen menschelijke ziel gehad hebben; en dat dieshalven hun gevoeling en medeweting, van een geheel andere natuur hebben geweest, dan d’onsen zijn.
Maar hoewel de natuurlijke wetenschap Goddelijk is, soo mogen nochtans haar voortplanters geen propheten genoemt worden.
Want de dingen die zy leeren, konnen van andere menschen, met gelijke sekerheid, als zy, bevat en aangenoomen worden, en dit niet uit het geloof alleen.
Dewijl dan onsen geest, hier uit alleen, dat hy Gods natuur als een voorwerp in sich begrijpt, en aan de selve deelachtich is, macht heeft om enige kennisse, of kundigheden die de natuur der dingen verklaren, en den swier des levens leren, te vormen; so konnen wy met recht, de natuur van de geest, voor so veel zy sodanig bevat word, de eerste oorsaak van de openbaring stellen: Want Gods denkbeeld, (gelijk wy terstond aangewesen hebben) en de natuur voorspellen ons, alle de dingen, die wy klaarlijk, en onderscheidelijk verstaan; wel niet met woorden; maar op een voortreffelijker wijse, en die best met de natuur van de  geest overeenkomt: gelijk ieder, die de sekerheid van ’t verstand, by sich selfs heeft gesmaakt, sonder twijfel by sich selfs heeft beproeft.
Maar dewijl mijn oogmerk voornamelijk is, alleenlijk van die dingen te spreeken, dewelke de schrift alleen aangaan; So sal ’t genoeg zijn, dat ik dit weinige van ’t natuurlijk licht gesprooken heb.
Dieshalven ik tot andere oorsaken en middelen, door de welke God, die dingen, die de palen van de natuurlijke kennis te boven gaan; en ook die hen niet te boven gaan; aan de menschen openbaart (want daar is niets, het welk belet, dat God die dingen selve, die wy door ’t licht der natuur kennen, aan de menschen op andere wijsen souw mededelen) voort ga; op dat ik bredelijk daar af handel.