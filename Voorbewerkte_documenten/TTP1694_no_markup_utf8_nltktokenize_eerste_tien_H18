XVIII.
HOOFTDEEL.
Uit het Gemeene-best der Hebreën, en de Historien, worden eenige rechtsinnige leerstukken beslooten.
Alhoewel de regeeringe der Hebreën, hoedanig wy het selve in ’t voorgaande Hooftdeel bevat hebben eeuwig heeft konnen zijn, kan nochtans niemand deselve nu navolgen, en het is ook niet geraden.
Want indien ymand sijn recht op God soude willen overdragen, sulkx moesten sy uitdrukkelijk met God, gelijk de Hebreën gedaan hebben, verdragen, en also soude niet alleen de wil der gener die ’t recht overdroegen, maar ook de wille Gods, op wien het overgedragen moeste werden, vereischt worden.
Maar God heeft in tegendeel door de Apostelen geopenbaart, dat Gods verbond niet meer met inkt, noch in steene tafelen, maar door Gods Geest in het herte ingeschreven wierde.
Ook konde sodanig een manier van regeeringe die gene alleen mogelijk nuttig zijn, welke voor sich self sonder vaste handel drijvinge, wilden leven, en haar binnen hare paalen insluiten en van de werelt afsonderen; maar geensins voor die gene, wien het nodig is met andere koop-handel te drijven; alwaarom sodanige manier van regeeringe seer weinige alleen ten gebruik en voordeel soude konnen zijn.
Want waarlijk, hoewel deselve in allen niet navolgelijk is, heeftse nochtans veel dingen gehad, ten minsten seer wel aantekening waardig en welke het misschien na te volgen seer raadsaam was.
Maar nochtans, om dat het mijn oogwit, gelijk ik nu algesegt hebbe, niet is, alleen aangaande ’t Gemeene-best te handelen, sal ik de meeste der selver overslaan, en alleen die dingen, welke tot mijn oogmerk raaken, aantekenen: te weten, dat het tegen het rijke Gods niet strijd, een Opperste Majesteit te kiesen, welke het Hoogste recht der regeeringe heeft, want na dat de Hebreën haar recht op God overgedragen hadden, hebben sy het recht van gebieden aan Moses overgegeven, welke also ook alleen de macht gehad heeft uit Gods naam wetten in te stellen, en af te schaffen, dienaars des  Heiligdoms te vergiesen, te richten, te onderwijsen, en te tuchtigen, en eindelijk, volkomelijk alles te gebieden.
Daar na, alhoewel de bedienaars des heiligen uitleggers der Wetten geweest zijn, kwam het nochtans haar niet toe, de Burgeren te oordeelen, of ymand uit de gemeenschap te sluiten; want sulx kwam alleen de Richteren en Overheden uit het volk verkoosen zijnde toe: (besie Josua   Rich  en Samuëls .)