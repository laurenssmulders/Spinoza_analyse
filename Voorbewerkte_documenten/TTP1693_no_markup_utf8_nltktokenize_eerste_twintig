VOORREDEN.
INdien de menschen alle hun doeningen naar zekere beradingen konden besluiten, of indien zy altijd voorspoedig waren ; zo zou geen waangeloof in hen plaats hebben.
Maar dewijl zy dikwils tot die nood en benaautheit gebracht worden, dat zy geheel onmachtig zijn van hen te konnen beraden, en deurgaans ellendelijk tusschen hoop en vrees swerven, uit oorzaak van d’ onzekere goederen des gevals, daar zy te losselijk na trachten zo is hun gemoed ten meestendeel genegen om alles, dat hen voorkomt, te geloven : en dit gemoed dus in twijfel zijnde, word lichtelijk herwaarts en derwaarts gedreven : en veel lichtelijker, dewijl het of van hoop of van vrees aangestuuwt blijft, zijnde anders veel op zich zelven vertrouwende, verwaant en opgeblazen.
Ik acht dat niemant hier af onkundig is hoewel ik geloof, dat de menschen ten meesten deel zich zelven niet kennen.
Want onder de menschen heeft niemant zodanig geleeft, die niet gezien heeft, dat de meeste menschen in voorspoed levende, schoon d’ onervarentste, zich echter in beelden, zodanig van wijsheit over te vloejen, dat zy  geloven, dat hen ongelijk aangedaan word, zo ymant raad aan hen wil geven : in tegendeel, in tegenspoed wetenze niet waar zy zich zullen keren, maar zoeken ootmoediglijk raad van yder, en horen geen zo ydele, wanvoegelijke, of ongerijmde, die zy niet opvolgen ; en daar na ook om zeer geringe oorzaken, nu beter hopen, en dan veel erger vrezen : want indien zy, terwijl zy dus in hoop en vrees leven, iets zien gebeuren, ‘t welk hen aan enig voorgaand goed of quaad gedachtig maakt, zo achten zy, dat dit hen een gelukkige of ongelukkige uitgang voorzegt, ‘t welk zy, schoon onëindigmaal daar door bedrogen, om deze oorzaak, een gelukkig of ongelukkig voorteken noemen.
Wyders, indien zy iets ongewoon met grote verwondering beschouwen, geloven zy dat een voorteken van de gramschap der Goden of opperste Godheit te zijn, ‘t welk de menschen, aan bygelovigheit vast, en van de ware Godsdienst afkerig, een schelmstuk achten, zo men ‘t zelve niet met offerhanden en gebeden verzoent : en op deze wijze verdichten zy ontellijke dingen, en verklaren de natuur op wonderlijke wijzen, als of dezelve gantschelijk met hen aan ‘t hollen was geraakt.
Dewijl ‘t dan met deze dingen dusdanig is gestelt, zo zien wy bezonderlijk , dat de gene tot allerhande waangeloof  overgegaan zijn, die ‘t onzekere zonder maat begeren, en dat zy dan voornamelijk, te weten als zy in gevaar zijn, en zich zelven niet konnen helpen, met beloften aan God en vrouwelijke tranen de Goddelijke hulp aanroepen, en de reden ( omdat zy geen zekere weg tot d’ ydele dingen, die zy begeren, kan tonen ) blind, en de menschelijke wijsheit ydel noemen : en in tegendeel de buitensporigheden der inbeeldingen, de dromen, en kinderlijke beuzelingen en onstuimigheden voor Goddelijke antwoorden achten ; ja geloven, dat God een afkeer van de wijzen heeft, en dat hy zijn besluitingen niet in ‘t gemoed, maar in de kleine aderen en vezeltjes van ‘t Vee in geschapen heeft of dat de zotten, uitzinnigen en de Vogelen door een goddelijke aanblazing en ingevinge deze besluitingen voorzeggen.
Zo groten spoorloosheit veroorzaakt de vrees in de menschen.
De vrees is dieshalven d’ enige oorzaak, daar uit het waangeloof rijst, onderhouden en vervolgt word.
Indien ymant, behalven ‘t geen alreê gezegt is, bezondere voorbeelden van deze zaak begeert te weten, zo bezie hy Alexander, die toen eerst uit waangeloof van zijn gemoed de Waarzeggers begon te gebruiken (bezie ‘t vierde Hooftdeel van Curtius vijfde boek ) doen  hy eerst: in de Sufidis poorte leerde ‘t lot of geval te vrezen : en daar na, toen hy Darius verwonnen had, afliet van de waarzeggers en tekenbedieders raad te vragen, totdat hy door de tegenspoed des tijds weer verschrikte, om dat de Bactrianen afgevallen waren, en de Scythen hem ter slag tergden, terwijl hy uit oorzaak van zijn wonden stil lag, zich wêer (gelijk dezelve Curtius in’t zevende hooftdeel van zijn zevende boek zegt ) tot waan geloof en bespottelijke dingen van ‘t menschelyk vernuft begaf, en aan Aristander, aan dewelke hy zijn licbtgelovigheit toevertroude, beval door offerïngen de uitkomst der dingen t’ onderzoeken.
En op dezelve wijze zou men zeer veel voorbeelden konnen bybrengen, die dit zelfde zeer klaarlijk tonen.
Namentlijk dat de menschen niet, dan terwijl hun vrees duurt, met het waangeloof strijden, en dat alle die dingen, die zy door een ydele Godsdienst hebben geëert, niets anders zijn geweest, dan ydele verbeeldingen en zufferyen van een bedroeft en vreesachtig gemoed.
En eindelijk, dat de Waarzeggers en Wigchelaars in de grootste benaautheden van ‘t Rijk, meest in ‘t gemene volk hebben geheerscht, en meest aan hun Koningen verschrikkelijk zijn geweest.
Maar ik zal hier af ophouden, dewijl dit gemeen genoech by allen is.
Uit deze oorzaak van waangeloof volgt dan klaarlïjk , dat alle menschen van natuur ‘t waangeloof onderworpen zijn, wat andere ook daar af zeggen die achten, dat dit hier uit spruit ; namentlijk dat alle menschen zeker verwart denkbeeld van God hebben.
Wyders volgt, dat dit waangeloof zeer verscheiden en onbestandig moet zijn ; gelijk de zotternyen des vernufts en de driften van ontzinnigheit : en eindelijk dat ‘t zelfde niet, dan door hoop, haat, gramschap, en bedrog verdedigt word ; te weten, om dat ‘t niet uit reden, maar alleenlijk uit drift, die zeer krachtig is, voortkomt.
Dieshalven zo lichtelijk, als de menschen van allerhande waangeloof verrukt konnen worden, zo swaarlijk is ’t daarentegen te maken, dat zy ineen en ‘t zelfde waangeloof volstandig blijven ; ja dewijl ‘t gemeen altijd even ellendig blijft, zo houd het nooit stand voor lange tijd, maar schept alleenlijk in ‘t geen behagen dat nieuw is, en haar nooit bedrogen heeft.
En deze onstandvastigheit is d’ oorzaak van veel beroertens en sware oorlogen geweest ; want ( gelijk uit ‘t geen alreê gezegt is, blijkt, en van Curtius in ‘t tiende hooftdeel van zijn Vierde boek zeer wel aangetekent is ) daar is niets, dat krachtiger de menigte bestiert, dan t waangeloof.
Hieruit spruit, dat het lichtelijk onder schijn van Godsdienst bewogen  word, nu om hun Koningen, gelijk Goden t’ aanbidden , en dan om hen te verwerpen, en gelijk een gemene pest van ‘t menschelijk geslacht te vervloeken.
Op dat men dan dit quaad zou mijden, zo heeft men grote vlijt en naerstigheit aangewent, om de ware ofte valsche Godsdienst, door dienst en eerbewijzing zo op te pronken, dat dezelve gewichtiger, dan alle andere zaken van belang gehouden, en van alle menschen met de grootste eerbiedigheit geëert zoude worden, ‘t welk zeer gelukkiglijk by de Turken uitgevallen is ; waarom die ’t ook voor ongeoorloft achten daar af te twistredenen, en zy bezitten yders oordeel met zoo veel vooroordeel, dat zy in de geest geen plaats voor de gezonde reden, zelf niet om te twijfelen, laten.