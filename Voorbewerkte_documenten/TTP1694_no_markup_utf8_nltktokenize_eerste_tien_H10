X. Hooftdeel.
De overige Boeken des ouden Testaments worden op gelijke wijse als de voorgaande, ondersogt.
Ik ga over tot de andere Boeken des ouden Verbonds, maar aangaande de twe Kronijk-boeken hebbe ik niets sekers, en ’t gene aanmerkens weerdig is, te seggen, als dat sy lange na Hezras, en misschien na dat Judas Machabaeus den Tempel vernieuwt heeft, geschreven zijn geweest.
Want   Boeks verhaalt de Histori-schrijver, welke Huisgesinnen eerst (ten tijden namelijk van Hezras) te Jerusalem gewoont hebben.
En daar na wijst hy vers   de Poortiers aan, welkers twe ook in Nehemia   verhaalt worden.
’t welke bewijst, dese Boeken lange na de wederopbouwinge der stad geschreven te zijn geweest.
Voorts aangaande derselver ware Schrijver geloofweerdigheid, gebruik en leere blijkt my niets.
Ja ik kan my niet genoegsaam verwonderen, waarom deselve onder de Heilige aangenomen zijn van die gene, welke het Boek der wijsheid, van Tobias en andere, welke Apocrijf genaamt werden, uit de regel der heiliger hebben uitgewischt: Mijn oogmerk nochtans is niet haar geloofweerdigheid wech te nemen, maar door dien sy van alle sodanig zijn aangenomen, late ik deselve, gelijk se zijn, ook sodanig.
De Psalmen zijn ook versamelt, en in vijf Boeken verdeelt in de twede Kerk; want Psalm  is na ’t getuigenisse van de Jood Philo uitgegeven, als de Koning Jojachim tot Babel noch in de gevangenisse opgesloten was, en Psalm  als deselve Koning zijn vriheid verkregen hadde; en ik geloof niet dat Philo dit oit soude gesegt hebben, indien dit niet het wisse gevoelen in sijn tijd geweest was, noch van andere geloofweerdige aangenomen hadde.
De Spreuken van Salomon gelove ik in die selve tijd mede versamelt te zijn geweest, of ten minsten ten tijde van Josia den Koning, en sulks om dat : ’t laaste vers gesegt wort, dit sijn ook de Spreuken Salomons, welke overgebragt hebben de mannen van Hiskia des Konings van Juda.
Maar ik kan hier niet verswijgen de stoutheid der Rabbinen, welke dit Boek met de Prediker uit de ordre der Heilige Boeken wilden uitgesloten hebben, en met de overige na welke wy nu verlangen, bewaren.
’t Welk sy gewisselijk souden gedaan hebben, indien sy niet enige plaatsen gevonden hadden, in welke de Wet Mosis aangepresen en bevolen wierde.
Sekerlijk te betreuren, dat de heilige en beste saken van deser verkiesinge afgehangen hebben.