XVI.
Hooftdeel.
Van de gronden eens Gemeene-best: van het Natuurlijk en Borgelijk recht eens ygelijks, en van het recht der Hooge Machten.
Tot hier toe hebben wy getracht de Wijs-begeerte van de Godgeleertheid af te sonderen, en de vriheid om te redeneeren aan te wijsen, welke deselve aan een yder toestaat.
Alwaarom het tijd van ondersoeken is, tot hoe verre dese vriheid van te gevoelen, en te seggen, ’t gene een yder gevoelt, sich in een goede Republijk uitstrekt.
Op dat wy dit met ordre ondersoeken mogen, staat ons te reden-kavelen van de gronden eens Gemeene-best: en eerst van het Natuurlijk recht eens yders, noch geen acht gevende op ’t Gemeene-best en Godsdienst.
Door het recht en insettinge der Natuur, verstaa ik niet anders, als de regelen eens ygelijken onverdeelbaars in de natuur, volgens welke wy alles bevatten natuurlijk bepaalt te zijn, om op sekere wijse te zijn en te werken.
By voorbeeld, de Visschen zijn van natuur bepaalt om te swemmen, de groote om de kleine  op te eten, en derhalven genieten de visschen met het hoogst natuurlijk recht het water, en de groote eten de kleine.
Want het is seker, dat de Natuur, in ’t gemeen aangemerkt, het hoogste recht heeft tot alles, wat sy kan, dat is, dat het recht der natuur sich so verre uitstrekt, hoe verre desselfs macht sich uitstrekt, want de macht der natuur is Gods macht selve, welke het hoogste recht tot alles heeft: maar om dat de algemeene macht der natuure, niets is sonder de macht aller onverdeelbare te gelijk, so volgt hier uit, dat elk onverdeelbare het hoogste recht heeft tot alles, wat het kan, of, dat het recht van een yder sich so verre uitstrekt, so verre desselfs bepaalde macht sich uitstrekt: en om dat de hoogste Wet der natuur is, dat een yder saak, so veel in sich is, in zijn staat, poogt te volharden, en sulx om geen anders, maar om sijn selfs wille, so volgt, dat yder onverdeelbare hier toe het hoogste recht heeft, dat is, (gelijk ik gesegt hebbe) om te zijn en te werken, na dat sy van natuur bepaalt is.
Want wy erkennen hier geen onderscheid tusschen de menschen en de overige ondeelbare der natuure, noch tusschen menschen met Reden begaaft en andere, die in de rechte Reden onkundig zijn, noch tusschen sotten, kwijnende en gesonden.
Want al wat een yder saak door de wetten sijner natuur werkt, dat werkt deselve met het hoogste recht, om dat sy, namelijk, werkt, so als sy van natuure bepaalt is, en niet anders kan.