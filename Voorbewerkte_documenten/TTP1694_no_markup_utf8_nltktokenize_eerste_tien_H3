III.
HOOFTDEEL.
Van de Roepinge der Hebreën, en of de Prophetische gave aan de Hebreën eigen en bysonder heeft geweest.
De ware geluksaligheid van ieder, bestaat in d’ enige genietinge van ’t goede, en niet in dese roem, dat iemand alleen, met uitsluitinge van d’ andere, het goed geniet; Want de geen, die sich hierom geluksaliger acht om dat hy alleen in een goeden stand staat, en dat het met d’ anderen niet dus gesteld is, of om dat hy voorspoediger en geluksaliger is dan d’ anderen, is onkundig van ’t ware geluk en de ware geluksaligheid, en die blyschap die hy daar af ontfangt, rijst, so sy niet kinderlijk is, nergens anders uit, als uit een kwaad gemoed.
Tot een voorbeeld, de ware geluksaligheid, en ’t geluk van de mensch, bestaat alleenlijk in de wijsheid, en in de kennisse van ’t ware, en geensins hier in, dat hy wijser is dan d’ anderen, of om dat d’ anderen de ware kennis missen; want dit vermeerdert niet sijn wijsheid, dat is sijn ware geluksaligheid.
De genen dan, die sich hier over verblijd, verblijd sich over een anders kwaad, en is voor so verre nijdig en kwaad, en kent niet de ware wijsheid, noch de gerustheid van ’t ware Leven.
Als dan de Schrift, om  de Hebreën tot de gehoorsaamheid der Wet te vermanen, segt, dat God hen voor de andere volken tot sich heeft verkosen (besie Moses vijfde boek ) hen na by is, en niet so aan anderen (Deut) aan hen alleenlijk gerechtige wetten heeft voorgeschreven, in ’t selfde   sich alleenlijk aan hen bekent gemaakt; en de andere minder geacht heeft, besie het selfde   enz.. So spreekt hy alleenlijk naar de bevatting van hen, die, gelijk wy in ’t voorgaande Hooftdeel getoond hebben, en gelijk Moses ook getuigt heeft, (besie Moses vijfde boek ) de ware geluksaligheid niet kenden.
Want seker, sy souden niet minder geluksalig zijn geweest, so God alle menschen gelijkelijk geroepen had, ter saligheid: En God sou hen ook niet minder gunstig zijn, hoe wel hy even na aan de anderen was, desgelijks de wetten niet minder gerechtig, noch sy minder wijs, schoon dese wetten aan alle menschen voorgeschreven, hadden geweest.
De wonderdadan souden ook Gods macht, niet minder hebben getoond, so sy ook om andere volken gedaan waren geworden; Eindelijk, de Hebreën souden meê niet minder gehouden geweest zijn God te dienen, so God alle dese gaven, gelijkelijk aan alle menschen meê gedeeld had.
Voorts dat God tot Salomon segt (besie het eerste boek der Koningen ) dat niemand na hem so wijs soude zijn, als hy, dit schijnd alleenlijk een wijse van spreken te wesen, om de uitstekende wijsheid te kennen te geven.
Het sy dan so het is, men heeft geensins te geloven, dat God aan Salomon tot sijn grooter geluksaligheid belooft heeft, dat hy daar na aan niemand so groote wijsheid meê delen sou; Want dit sou Salomons verstand niet vermeerderen, en een wijs Koning sou voor so groot een weldaad, geen minder dank aan God bewijsen, schoon God gesegt had, dat hy alle menschen met de selfde wijsheid begiftigen en beschenken sou.
Maar hoewel wy seggen, dat Moses, in de plaatsen van sijn vijf boeken, die wy nu verhaald hebben, naar de bevatting der Hebreën heeft gesproken, so willen wy echter niet ontkennen, dat God aan hem alleen die wetten der vijf boeken voorgeschreven heeft, noch dat hy alleenlijk tot hen heeft gesproken, noch eindelijk dat de Hebreën, so veel wonderlijke dingen hebben gesien, als aan geen ander volk voorgekomen is; Maar wy willen dit alleenlijk te kennen geven, dat Moses op sodanige wijse, en voornamelijk op die redenen de Hebreën, heeft willen vermanen, op dat hy hen naar hun kinderlijke bevatting te meer aan de Goddelijke dienst soude verbinden; Wijders hebben wy daar mede willen tonen, dat de Hebreën niet in wetenschap noch in Godvruchtigheid, maar gantschelijk in een andere saak de andere volkeren overtroffen hebben; of dat (om met de Schriftuur naar hun bevatting te spreken) de Hebreën schoon dikwils vermaand zijnde, niet tot het ware Leven en hoge bespiegelinge, maar tot een geheel andere saak van God boven d’ andere uitgekosen hebben geweest, en na welke saak dit geweest is sal ik hier vervolgens tonen.
Doch eer ik begin, sal ik met weinig woorden verklaren wat ik by Gods bestiering, wat by Gods uitwendige en inwendige hulp, wat by Gods verkiesing, en eindelijk wat ik by geval, in ’t volgende verstaa.