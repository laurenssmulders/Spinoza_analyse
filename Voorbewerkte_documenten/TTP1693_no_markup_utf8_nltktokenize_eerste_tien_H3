‘t DARDE HOOFTDEEL.
Van de Roepinge der Hebreën : en of de Prophetische Gave, aan de Hebreën eigen, en bezonder is geweest.
De ware gelukzaligheit van yder mensch, bestaat in de eenige genietinge van het goed, en niet in deze roem, dat ymant alleen, met uitsluiting van andere, het goed geniet : want de geen, die zich hierom gelukzaliger acht, om dat hy alleen in een goede stand staat, en dat hy voorspoediger en gelukzaliger is, dan d’ andere, is onkundig van de ware gelukzaligheit ; en de blijdschap, die hy daar door deelachtig word, rijst, zo zy niet kinderlijk is, nergens anders uit, als uit mijd, en uit een quaad gemoed een voorbeeld, de ware gelukzaligheit, en ‘t geluk van de mensch, bestaat alleenlijk in de wijsheit, en in de kennis van het ware, en geenzints hier in, dat hy wijzer is dan d’ andere, of om dat d’ andere de ware kennis missen: want dit vermeerdert niet zijn wijsheit, dat is, zijn ware gelukzaligheit.
De geen dan, die zich hier over verblijd, verblijd zich over een anders quaad, en is voor zo verre nijdig, en bedroeft zich, en kent dieshalven niet de waren wijsheit, noch de gerustheit van het ware leven.
Als dan de Schrift, om de Hebreën tot gehoorzaamheit der wet te vermanen, zegt, dat God hen voor de andere volken voor zich heeft verkoren, en dat hy tot hen genegen was, en tot d’ andere alzo niet ( bezie Mozes vijfde boek  en  enz.) en hen alleenlijk gerechtige wetten heeft voorgeschreven.
Dat hy haar alleen, en d’ andere volken ter zijden stellende, erkent heeft ; zie het zelfde   enz. zo spreekt hy alleenlijk naar de bevatting van hen, die gelijk wy in het voorgaande hooftdeel getoont hebben, en gelijk Mozes ook getuigt (bezie zijn vijfde boek ) de ware gelukzaligheit niet kenden; want zeker, zy zouden niet min gelukzalig hebben geweest:, zo God alle menschen gelijkelijk ter zaligheit geroepen had en God zou hen ook niet minder gunstig zijn, hoewel hy even na aan de andere volken was : desgelijks de wetten niet minder gerechtig, noch zy minder wijs, schoon deze wetten, aan alle menschen, voorgeschreven waren, en de wonderdaden zouden ook niet minder Gods macht hebben getoont, zo zy ook aan andere volken gedaan waren geweest.
Eindelijk de Hebreën zouden meê niet minder gehouden geweest zijn, God te dienen, zoo God alle deze gaven, gelijkelijk aan alle menschen meêgedeelt had.
Voorts dat God te Salomon zegt (bezie het eerste boek der Koningen ) dat niemant na hem zo wijs zou zijn, als hy ; dit schijnt alleenlijk een wijze van spreken te wezen, een uitstekende wijsheit te kennen te geven: het zy dan zo het is, men heeft geenzints te geloven, dat God aan Salomon, tot zijn groter gelukzaligheit belooft heeft, dat hy daarna aan niemant zo grote ‘ wijsheit zou meedelen; want dit zoude Salomons verstand niet vermeerderen, en een wijs Koning zou God voor zoo groot een weldaad, niet minder gedankt hebben, schoon God gezegt had, dat hy alle menschen met de zelfde wijsheit begiftigen en beschenken wilde.
Maar hoewel wy zeggen, dat Mozes in de plaatzen, van zijn vijf boeken, die wy nu verhaalt hebben, naar de bevatting der Hebreën heeft gesproken, zo willen wy echter niet ontkennen, dat God aan een alleen die wetten der vijf boeken voorgeschreven heeft, noch dat hy alleenlijk tot hen heeft gesproken, noch eindelijk, dat de Hebreën zo veel wonderlijke dingen hebben gezien, als aan geen ander volk  voorgekomen is; maar wy willen dit alleenlijk te kennen geven, dat Mozes op zodanige wijze, en voornamelijk, door die redenen, de Hebreën heeft willen vermanen, op dat hy hen, na hun kinderlijke bevatting, temeer aan de Goddelijke dienst zou verbinden : wyders hebben wy daar meê willen tonen, dat de Hebreën niet in wetenschap, noch in godvruchtigheit, maar gantschelijk in een andere zaak, d’ andere volken overtroffen hebben ; of dat ( om met de Schrift naar hun bevatting te spreken ) de Hebreën, schoon dikwils vermaant zijnde, niet tot het ware leven, en hoge bespiegelingen , maar tot een geheel andere zaak, door God boven d’ andere uitgekoren zijn geweest : en welke zaak dit geweest is, zal ik hier vervolgens tonen.
Doch eer ik begin, zal ik met weinig woorden verklaren, dan wat ik by Gods bestiering, wat by Gods uitwendige en met inwendige hulp, wat by Gods verkiezing, en eindelijk wat ik by geval in het volgende versta.