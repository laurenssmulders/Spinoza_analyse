XX.
HOOFTDEEL.
Word getoont, het in een vrye Gemeene-best vry te staan en te gevoelen, wat yder wil en seggen, ’t geen hy gevoelt.
Indien het even licht was over de gemoederen als over de menschen te heerschen, dan soude een yder veilig regeeren, en geen geweld drijvende Heerschappye gevonden worden.
Want een ygelijk soude na ’t verstand der gebieders leven, en volgens haar besluit alleen, wat waar of valsch, goed of kwaad, bilijk of onbillijk was.
Maar dit kan, gelijk wy nu in ’t XVII.
Hooftdeel getoont hebben, niet geschieden, dat namelijk het gemoed geheel eenes anderen zijn soude, want niemand zijn natuurlijk recht, of zijn vermogen om vrij te redenkavelen, en van alle saken te oordeelen, op een ander overdragen, noch daar toe gedwongen worden kan.
Hier door geschiet het derhalven, dat die Heerschappye geweld-drijvend gehouden word, ’t geen over de gemoederen is, en welke als een Hoogste Majesteyt zijn Onderdanen schijnt ongelijk te doen, en derselver recht te misbruiken, wanneer sy een yder voorschrijven wil, wat elk als waar omhelsen en als valsch verwerpen, en door welke inbeeldingen eyndelijk ’t gemoed van een yder tot Godsdienst moet bewogen worden; want dese dingen een yder gerechtigt zijn, en waar van, of van welk recht niemand, schoon hy wil, afstaan kan.
Ik bekenne, dat het oordeel door veel, en by na ongelooflijke wijsen te voren kan beset worden, en also, schoon niet onder een anders Macht en gebied direct zijnde, nochtans van de mond van een ander sodanig afhangt, dat het dien opsicht met recht van desselfs recht gesecht kan worden te zijn: Maar al wat de konst in deses aak heeft konnen uitwerken, is het nochtans noit daar toe gekomen, dat de menschen oyt niet bevonden, dat een yder van zijn eygen gevoelen overvloeit, en dat de verscheidentheden so vele zijn der meeningen als der smaaken.
Moses, welke niet met bedroch, maar met Goddelijke deucht het verstand zijn volks  te voren ingenomen hadde, als die Goddelijke gehouden wierd, te zijn, en door Goddelijke aanspraak alles te seggen en te doen, heeft hy nochtans de slinkse uitleggingen, der selve niet konnen ontgaan, en veel minder de overige Koningen, en indien dit op enige wijse konden bevat worden, soude sulks alleen bedacht worden in een Koninglijke maar geensins in een gemeene Regeeringe, welke alle of een grote gedeelte des volks vergaders gewijse heeft; van welke saak ik meen de oorsaak allen te blijken.
Schoon derhalven de Hooge Overheden gelooft worden het recht tot alles te hebben en uitleggers der Godvruchtigheid te zijn, hebben sy nochtans noit konnen maken, dat de menschen geen oordeel van sommige saken na haar eygen verstand voeren, en niet met dese of gene genegentheid ten dien opsicht aangedaan worden.
’t Is wel waar, dat sy met recht alle, die met haar in alles niet gelijk gevoelen, voor vyanden houden konnen, maar wy redenkavelen nu niet over derselver recht, maar van ’t gene nuttich is, want ik sta toe, dat sy met recht seer wredelijk konnen regeren, en de Burgers om seer lichte oorsaken ter dood brengen, maar een yder sal loogenen, dese dingen behoudens de gesonde reden te konnen geschieden: Ja om dat sy dese dingen ook niet sonder groot gevaar der Regeeringe konnen doen, konnen wy mede loogenen, dat sy de volkomen Macht tot dese en diergelijke dingen hebben, en ook niet by gevolge het volkomen recht; want wy hebben bewesen, het recht der Hoge Machten van derselver Macht bepaald te worden.