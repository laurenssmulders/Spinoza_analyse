V. Hooftdeel.
Van de Reden om de welke de Ceremonien ingesteld zijn; en van ’t geloof der Historien: namentlijk, om welke reden, en in welke dingen het selfde noodsakelijk is.
In’t voorgaande Hooftdeel hebben wy getoont, dat de Goddelijke Wet die de menschen waarlijk salig maakt, en het ware leven aan hen leert en onderwijst, aan alle menschen algemeen is; Ja wy hebben de selfde uit de menschelijk natuur sodanig afgeleid, dat men t’achten heeft, dat sy de menschelijke Geest ingeboren, en als ingeschreven is.
Maar dewijl de Ceremonien, ten minsten de gene, die men in ’t Oude Testament heeft, alleenlijk voor de Joden ingesteld, en naar hun heerschappy in dier voegen geschikt waren, dat sy ten meestendeel van de gehele menichte, en niet van yder in ’t bysonder geoeffend konden worden, so is  het seker, dat de selve tot de Goddelijke Wet niet behorden, en dieshalven ook niets tot de saligheid en de deugt deden: maar dat sy hun opsicht op de verkiesinge der Hebreën alleenlijk hadden, dat is, (volgens het geen, ’t welk wy in ’t derde Hooftdeel getoond hebben) dat sy op de enige tijdelijke geluksaligheid van ’t lichaam, en op de rust van de heerschappy sagen, en dat sy dies halven geen gebruik konden hebben, dan terwijl hun heerschappy in stand stond.
Indien sy dan in ’t Oude Testament tot Gods Wet toegepast wierden, dit was alleenlijk daarom, om dat sy uit openbaring of uit geopenbaarde grondvesten ingesteld waren.
Maar dewijl de reden, hoewel seer bondig, by de gemene Godgeleerde niet veel geld, so lust het my het geen dat wy nu getoond hebben, ook door de achtbaarheid en ’t gesach der Schrft te bevestigen; En daar na tot meerder klaarheid te tonen, door welke middel en op welke wijse de Ceremonien dienstig waren, en om de heerschappy der Joden vast te stellen, en te bewaren.
Esaias wijst niet klaarlijker aan, als, dat de Goddelijke Wet, volstrektelijk genomen, die algemene Wet aanwijst, en te kennen geeft,die in de ware middel van te leven bestaat, en niet in de Ceremonien.
Want in ’t eerste   roept de propheet sijn volk, om de Wet die Goddelijk is, uit hem te horen, daar hy alderhande offeringen, en alle vier-tijden uitsluit; en eindelijk de Wet selve leert en onderwijst (besie vers 16, 17.)
en in dese weinige dingen begrijpt, namentlijk, in de reiniginge van ’t gemoed, en in de oeffening of gebruik des deugts, of der goede werken, en eindelijk in de behoeftigen te hulp te komen, wy hebben immers een klare getuigenis in de veertigste Psalm vers .
Want de Psalmist spreekt hier God aan: Offer en gave hebt gy niet gewild, Dit is een spreekwijse om te betekenen dat men ’t verstaat.
gy hebt my de oren doorboord: Brandoffer en sondoffer hebt gy niet geeist.
Ik heb mijn God, uw wil willen volbrengen; want uw Wet is in mijn ingewand.
Hy noemt dan alleenlijk de gene Gods Wet, die in ’t ingewand of in ’t gemoed ingeschreven is, en sluit de Ceremonien daar buiten; Want de selfde zijn uit de instelling alleen en niet uit hun natuur goed, en dieshalven ook niet in ’t gemoed ingeschreven.
Behalven dit worden ’er noch andere plaatsen in de Schrift gevonden die ’t selfde getuigen, maar ’t is genoeg dat wy dese twe by gebracht hebben.