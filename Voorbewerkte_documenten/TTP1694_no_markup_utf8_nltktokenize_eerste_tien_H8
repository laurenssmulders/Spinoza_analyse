VIII.
Hooftdeel.
In welke getoont word, dat de vijf boeken, en de boeken van Josua, Rechteren, Ruth, Samuëls en der Koningen, niet en zijn door haar selfs geschreven.
Daar na word ondersogt, of’er ook meer schrijvers van die alle geweest zijn, of een alleen, en wie die gene.
In ’t voorgaande Hooftdeel hebben wy van de gronden en beginselen der schriftuurlijke kennisse gehandelt en de selve geen andere te zijn getoont, als een simpele historie deser.
Maar dat dese, (alhoewel voornamentlijk noodsakelijk) by de ouden is verwaarloost, of, indien sy enige geschreven of overgelevert hebben, door de nijd der tijden verloren zijn, en by gevolge het grootste gedeelte der gronden en beginselen deser kennisse wech geraakt te zijn.
’t Welk noch te verdragen soude zijn, indien de nakomelingen binnen de rechte palen sich gehouden hadden, en de weinige, welke sy ontfangen of gevonden hadden, ter goeder trouwe aan haar navolgeren hadden overgelevert, en geen nieuwe dingen uit haar brein uitgedouwt hadden; waar door ’t geschiet is, dat de historie der Schrift, niet alleen onvolmaakt, maar ook met meerder fauten gebleven is.
Dese niet alleen weinige grondstukken der Schrifts kennisse te verbeteren, als ook de gemene vooroordelen der Godgeleerdheid wech te nemen, sal het oogmerk mijnes werks in desen zijn.
Maar ik vrese, dat ik sulx al te laat sal aanvaerden, want de saak is daar toe nu by na gekomen, dat de menschen omtrent dit gene niet willen berispt of verbetert zijn: Maar dat gene ’t welk sy onder de gedaante van Godsdienst omhelst hebben, herdnekkiglijk staande houden, en geen plaats voor de reden, als by seer weinige (indien sy by de overige vergeleken werden) overgelaten schijnt, so wijdluftig hebben dese vooroordeelen der menschen sinnen ingenomen, ik sal nochtans onderstaan, en niet aflaten de saak te beproeven,  door dien ’er niets is, waarom van dese saak gantsch te wanhoopen sy.
Maar op dat ik de selve in ordre toone sal, sal ik van de vooroordeelen omtrent de ware Schrijvers der heiliger boeken beginnen, en wel voor eerst van de Schrijver der vijf boeken, welke by na alle Mosen te zijn geweest gelooft hebben, ja welke so hardnekkig de Pharizeen beschermt hebben, dat sy dien voor een Ketter gehouden hebben, welke anders scheen te gevoelen, en om dese oorsaak heeft Aben Hesra, een man van suiver verstand, en van geen middelmatige geleerdheid, en die de eerste van allen, (welke ik gelesen hebbe) dit vooroordeel op gemerkt heeft, zijn meninge niet opentlijk derven verklaren, maar de saak alleen met duisterder redenen te kennen te geven, welke ik hier klaarder te stellen niet ontsien sal, maar de saak op ’t klaarste soeken te betonen: de woorden dan van Aben Hesra, welke in sijne aantekeninge over Deuternomium gevonden werden, zijn dese: over den Jordaan enz.