VI.
Hooftdeel.
Van de Wonderdaden.
Gelijk de menschen gewend zijn, die wetenschap de welke de menschelijke bevatting overtreft, Goddelijk te noemen, so zijn sy ook gewent dat werk, welks oorsaak by ’t gemeen onbekend is, met de naam van Goddelijk of Gods werk uit te spreken: Want het gemene volk, acht, dat dan Gods macht en voorsienigheid op ’t klaarste blijkt, als het iets siet gebeuren dat in de natuur ongewoon is, ofte tegen ’t gevoelen, dat het volgens de gewoonte van de natuur heeft; Voornamelijk, so dit tot sijn voordeel of nuttigheid gedijt is, en acht dat Gods Wesentheid, uit geen ding klaarlijker kan bewesen worden, dan hier uit, dat de natuur, (gelijk zy achten,) haar ordening niet houd: En dieshalven achten sy, dat alle die gene God of ten minsten Gods voorsienigheid wech-nemen, die de saken en wonderdaden door natuurlijke oorsaken uitleggen of soeken te verstaan; sy menen, namelijk, dat God so lang niet werkt, so lange de natuur op haar gewoonlijke ordre en sleur werkt: en in tegendeel, dat de kracht der natuur en de natuurlijke oorsaken, so lange ledig zijn, so lange God werkt, en beelden haar derhalven twe vermogens en krachten in, een macht Gods, en een macht der natuurlijker dingen, van God nochtans op seker wijse bepaald, of (gelijk de meeste liever ten desen dagen gevoelen) geschapen.
Doch wat sy door God en de natuur verstaan, dat is voorwaar by haar onbewust, ten sy dat sy alleen Gods macht inbeelden te zijn een heerschappye eens Koninklijke majesteits, en die van de natuur een seker geweld en beweginge.
’t Gemene volk noemt derhalven de ongewone werken der natuur wonderdaden, of Gods werken, eensdeels uit devotie, anderdeels uit lust tegen die gene te streven, die de natuurlijke wetenschappen eeren.
Het gemene volk begeert in der dingen natuurlijke oorsaken onkundig te zijn, en neigt sich alleen, om die dingen te aanhoren, van welke het meest onkundig is, en over welke het selve sich dieshalven op ’t meest verwondert, om dat het nameljk op geen ander wijse, als door ’t wegnemen der natuurlijke oorsaken, en de saken buiten de ordre en sleur der natuur te verçieren, God aanbidden en alle dingen tot sijn heerschappye en wille brengen kan, noch het verwondert sich geensins meer over Gods macht, als wanneer het sich een macht der natuur van God als ten ondergebracht verbeeld; ’t welk wel sijn oorsprong genomen schijnt te hebben van de eerste Joden, welke, op dat sy de heidenen van hare tijde, (welke sichtbare Goden aanbaden, als Sonne, Mane, Aarde, Water, Lucht, enz.)
soude overtuigen, en haar betonen, dat die Goden, swakke, onstantvastige of veranderlijke Goden waren, en onder de heerschappye des onsienlijken Gods, haar wonderdaden, verhaalden, door welke dat sy beoogden aan haar te betonen, dat de gehele natuur, door gebiedinge van die God, welke dat sy aanbaden, tot haar voordeel gestuurt wierde, ’t welke dan de menschen sodanig heeft toegelachchen, dat sy tot op dese tijd toe niet opgehouden hebben, wonderdaden te verçieren, op dat sy by Gode veel aangenamer dan de andere souden gerekent worden, ende also de eindelijke oorsake zijn, om welke  God alle dingen geschapen heeft en noch geduurig onderhoud en bestierd.
Wat matigt sich de dwaasheid des gemenen volks niet aan?
’t welk noch van God, noch van de natuur enig gesond denkbeeld heeft, om dat het Gods insettingen met der menschen insettingen vermengt, en eindelijk de natuur so bepaalt en bestekt verçierd; dat het ook de mensch sijn voornaamste deel gelooft te zijn.
Tot hier toe, heb ik de meningen des gemenen volks aangaande de natuur en de wonderdaden, en dier selver vooroordelen op ’t breedste genoeg verhandelt, nochtans op dat ik de sake in ordre voorstel, sal ik Ten eersten tonen, dat ’er niets tegen de natuur gebeurt, maar dat de selve zijn euwige vastigheid en onveranderlijke ordre onderhoud, en te gelijk wat men door wonderdaden verstaan moet.