XV.
Hooftdeel.
Dat de Godgeleertheid noch aan de Reden, noch de Reden aan de Godgeleertheid dienstbaar zy; ook word de reden getoont, door welke wy ons de geloofweerdigheid der H Schrift voorstellen.
Die de Filosofie van de Godgeleertheid niet weten te scheiden, redenkavelen, of de Schrift aan de Reden, dan of de Reden in tegendeel aan de Schrift moet dienen, dat is, of de sin der Schrift na de Reden, dan of de Reden na de Schrift moet gevoegd werden, en dit laatste word van de Twijffelaars welke de sekerheid der Reden ontkennen, en het voorige van de onderwijsers verdedigt.
Maar uit de nu geseidene blijkt het, dese beyde geheelijk te dwalen: want welker van beyder meeninge wy volgen, of â€™t is nodig de Reden of de Schrift te verderven.
Want wy hebben getoont, de Schrift geen Filosofische saken, maar enkel Godsaligheid te leeren, en alle digen, welke in deselve begrepen zijn, na de bevatting, en te vooren opgenomen gevoelens des gemeene volks, gevoegt te zijn.
Die derhalven deselve na de Filosofie schikken wil, sal voorseker de Profeten veel dingen welke sy door droom selfs niet bedacht hebben, opdichten, en verkeerdelijk haar meeningen uitleggen; maar die in tegendeel de Reden en de Filosofie een Dienstmaagt maken van de Godgeleertheid, die is gehouden de vooroordelen des ouden gemene volkx als Goddelijke saken toete laten, en met deselve het verstand besetten en verblinden.
En alsoo sullen sy beyden, dese namentlijk, sonder Reden, maar gene met de Reden raaskallen.
De eerste, die onder de Farizeen opentlijk gestelt heeft dat de Schrift na de Reden moeste gevoegt worden, is geweest Maimonides, (wiens gevoelen wy Hooftdeel VII.
verhaalt hebben, en met veel bewijs-redenen verhandelt) en alhoewel dese Autheur onder haar van seer groote geloofweerdigheid geweest is, heeft nochtans der selver meeste gedeelte daar in van hem afgeweken, en gaat te voet na de meeningen van een seker  R. Judas Alpakhar, welke de dwalinge van Maimonides soekende te mijden, in een ander hem tegenstrijdig gevallen is.