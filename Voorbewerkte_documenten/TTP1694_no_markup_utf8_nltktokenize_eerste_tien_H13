XIII.
HOOFTDEEL.
Word getoont, dat de H Schrift niet als seer eenvoudige dingen leert, en niet anders als gehoorsaamheid te beöogen, noch niets van de Goddelijke natuur te leeren, als ’t geen de menschen door sekere wijse van leven konnen navolgen.
In het twede Hooftdeel deses Boekx hebben wy aangewesen, dat de Profeten alleen een besondere kracht van in te beelden, maar niet van te verstaan gehad hebben, en dat God geen verborgentheden der Wijsbegeerte, maar alleen seer eenvoudige saken aan haar geopenbaart heeft, en dat sy deselve na haar voorbedachte gevoelen geschreven hebben.
Wy hebben daar na bewesen in ’t V. Hooftdeel, dat de Schrift de saak op die manier overlevert en leert, op welke deselve alderligtst van een yder  begrepen konnen werden.
Welke namelijk, met geen bewijs-redenen en afdeelinge de saken afleid, en samenhangt, maar alleen eenvoudig spreekt, en om te doen gelooven haar woorden met de ervarentheid alleen, te weten, met Wonderdaden en Historien bevestigt, en welke woorden ook met sodanige stijl en spreekwijsen verhaalt worden, met welke meest het gemoed des volks bewegen kan.
Van welke saak siet Hooftdeel VI.
ontrent die dingen, welke op de derde plaats bewesen word.
Wy hebben eindelijk Hooftdeel VII.
getoont, dat de swarigheid om de Schrift te verstaan niet in de taal alleen, noch in de hoogheid des inhouds gelegen is.
Hier by komt, dat de Profeten niet aan ervarene, maar aan alle Joden in ’t gemeen gepredikt hebben.
Maar de Apostelen pleegden de Evangelische leere in de gemeinte, alwaar een algemene vergaderinge van allen was, te leeren: Uit welke alle volgt, dat de leere der schrift geen hooge beschouwinge of Wijsbegeerige saken behelst, maar alleen seer eenvoudige saken welke wel van een ygelijk der botste konnen begrepen worden.
Ik kan my derhalven niet genoegsaam verwonderen over die verstanden dier gener, van welke ik te vooren gesproken hebbe, welke namelijk, sulke diepe verborgentheden in de Schrift sien, dat sy door geen menschelijke taal konnen verklaart worden; en welke daar na so veel saken van Wijsbegerige beschouwinge in de Godsdienst ingevoert hebben, dat de Kerk, de Academie, en de Godsdienst, een kennisse of liever gekijf schijnt.
Maar waar toe verwonder ik my hier over, dat menschen die roemen, dat sy een bovennatuurlijk licht hebben, en in kennis niet voor de Wijsbegerigen, die niets dan een natuurlijk licht besitten, willen wijken?
Daar over soude ik my seker verwonderen, indien sy yts nieuws, ’t geen enkel beschouwelijk was, leerden: en ’t geen eertijds by de Heidenen niet seer gebruikelijk geweest is (welke sy nochtans seggen wech geworpen te hebben.)
Want indien gy ondersoekt, wat voor verborgentheden sy in de Schrift verborgen sien, gy sult voorwaar niets vinden, als de verçierselen van Aristotelis, of Plato, of een diergelijke.
Welke dikmaal een slecht mensch beter dromen, als een geletterde uit de Schrift op speuren kan.
Want wy willen geheel niet stellen,  dat ’er niets tot de leere der Schrift behoort, ’t welk alleen beschouwelijk zy, want in ’t vorige Hooftdeel hebben wy somimge dingen van dese soorte bygebracht, als grond-stukken der Schrift, maar dit wil ik alleen, dat sodanige seer weinig en gantsch eenvoudig zijn.